Koronatilpasninger i kurset
==========================

Denne informasjonen vil bli oppdatert etter hvert som vi finner ut
hvor bra forskjellige tiltak virker og om vi kan fortsette med det vi
prøver nå.

Nedstengingen av fysisk tilgang til undervisning kan bli langvarig, så
vi vil prøve å kjøre kurset med så normal progresjon som mulig. 

Gi oss gjerne tilbakemelding på Discord (se under), og delta gjerne
aktivt sammen med de andre studentene der. Diskusjon mellom studenter
er en viktig del av læringen, så det viktig at dere prøver å holde den
i gang selv om vi må flytte den på nett. 

Løsningene vi har valgt ut krever ikke at dere installerer ekstra
programvare utover det dere allerede skal ha brukt i kurset.

Forelesninger
---------------

- Twitch (streaming) 
- Discord (TD/IfI-Discord for diskusjon og spørsmål)
- Mediasite (sannsynligvis blir opptak lastet opp dit) 

Edvard har streamet Kodehjørnet fra Twitch i over et år. Dette virker
foreløpig som den sikreste og enkleste måten å fortsette forelesninger
i sanntid. 

Det er mulig å bruke chaten i Twitch for å komme med spørsmål eller
kommentarer underveis, men vi kommer også til å følge TD/IfI-discorden
under forelesningene slik at dere kan nå oss der under
forelesningene. Om mulig vil vi også forsøke å lytte til et audio-rom
på twitch hvis dere ønsker å stille spørsmål muntlig.

En ulempe med Twitch er at vi kan oppleve mange useriøse tilskuere som
ramler innom, spesielt hvis antall tilskuere blir høyt nok til at
kurset blir synlig på streaming-listen. Hvis det blir mye trolling
kommer vi til å fokusere på diskusjonen på discord istedet for å følge
desperat med på Twitch.

Lenker til twitch-kanalene blir annonsert på Canvas og lagt ut i
[forelesningsoversikten](semesterplan.md).

Etter forelesningen er over kommer vi til å laste opp opptaket til
mediasite.  Vi får ikke lagt det inn sammen med de automatiske
opptakene, så når opptaket er ferdig legger vi ut en link i
[semesterplan.md](semesterplan.md). Dette tar tid (mediasite brukte 36
timer på prosessen første gang), i mellomtiden vil twitch-opptaket
være tilgjengelig.


Grupper
-------

Vi er sterkt oppfordret til å ikke møtes ansikt til ansikt, så dette
må også foregå online. 

Løsningen her blir primært TD/IFI-discorden som følger: 

- Discord støtter både chat og lyd/video-samtaler 1-1 med gruppelærer. 
- Vi kommer til å henge i inf-1400-chaten
- Vi kommer til å henge i en eller flere lydkanaler (LabX/inf-1400)

Discord støtter også deling av skjerm eller enkeltvinduer (ikke krav
om plugin), så det vil være mulig å vise fram og få tilbakemelding på
ting dere viser på egen maskin. Dette virker også i kanaler/"grupperom". 

Hvis dere ønsker å bruke andre løsninger må dere sjekke med
gruppelærer først. 

Om de forskjellige løsningene
----------------

*Discord* virker fint fra nettleser. Det er ikke behov for å
installere egen applikasjon eller plugins for å dele lyd, bilde eller
skjerm. Mobil-apper er også tilgjengelig.

Vi kommer ikke til å publisere invite til discorden her. Den ligger på
annonsering i Canvas slik at vi begrenser tilgang til studenter fra IfI.

*Twitch* virker også helt fint fra nettleser. Det er ikke behov for å
registrere seg for å følge forelesningene.

